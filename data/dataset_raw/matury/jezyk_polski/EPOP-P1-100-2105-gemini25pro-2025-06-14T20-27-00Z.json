{
  "contexts": {
   "EPOP-P1-100-2105_tekst_kolodziejek": {
    "context_id": "EPOP-P1-100-2105_tekst_kolodziejek",
    "origin_source_id": "EPOP-P1-100-2105-arkusz.pdf",
    "context_content": "Ewa Kołodziejek\n\nCzy zwrot „ciężko powiedzieć\" zasługuje na potępienie?\n\nUnikanie wyrazów modnych zalecane przez wydawnictwa poprawnościowe wynika z przekonania, że słowa nadmiernie eksploatowane zakłócają ekonomiczność i komunikatywność przekazu, niszczą urodę tekstów. Słowa modne określa się mianem natrętów językowych, gdyż uporczywie i bezprawnie zawłaszczają w tekście obszary im nienależne. Wyraz natręt pojawia się w połączeniach dla niego niewłaściwych, wypiera jednostki kontekstowo i znaczeniowo ustabilizowane, co w konsekwencji może prowadzić do zmian w zasobie słownym języka. Premiera samochodu, festiwal pierogów, galeria pieczywa, ikona bezprawia, akademia paznokcia to modne sformułowania, chętnie wykorzystywane przez zwolenników językowych nowinek, którym takie określenia wydają się lepsze, mądrzejsze, ładniejsze, oryginalniejsze, atrakcyjniejsze od innych. Wyrazy modne nie są zwykle aprobowane, a piętnujący je autorzy poradników językowych przedstawiają liczne argumenty wskazujące na negatywne skutki ich stosowania.\nZa natrętne elementy wypowiedzi uznaje się wyrazy ciężko i ciężki pojawiające się w połączeniach dla nich nietypowych. Ekspansywność wyrazów ciężki, ciężko można uznać za przejaw tendencji do emocjonalizacji języka, wszak człowiek mówiący zawsze miał skłonność do intensyfikowania i wyolbrzymiania własnych przeżyć. Służą temu różne metaforycznie użyte przymiotniki, na przykład straszny (mróz), niesamowity (człowiek), bombowy (film), szałowy (garnitur), potworny (tłok) i ich przysłówkowe odpowiedniki, a wśród nich również takie wzmacniacze emocji\", jak super, ekstra, mega, masakrycznie i inne.\nTo, że właśnie ciężki i ciężko stały się ulubionymi współcześnie określeniami jakiejś niełatwej sytuacji lub czynności, wynika, moim zdaniem, z dwóch powodów.\nPierwszy to powód systemowy, wewnątrzjęzykowy: wyrazami modnymi są bardzo często przymiotniki i ich przysłówkowe warianty. Wyraz ciężki może być użyty w znaczeniu dosłownym: ciężki bagaż i w znaczeniu metaforycznym: ciężkie powieki. Metafora „ciężkości\" wydaje się nieograniczona. Na podobną swobodę można sobie pozwolić w przypadku przysłówka ciężko, tworzącego fortunne połączenia z wieloma czasownikami.\nDrugi powód atrakcyjności przymiotnika ciężki i przysłówka ciężko wynika z przyczyn pozajęzykowych. Otóż moda na te właśnie słowa zbiega się z przyśpieszonym i wciąż przyśpieszającym tempem życia, w którym człowiekowi zmuszonemu do pokonywania różnych trudności żyje się ciężko, zatem wybór tych właśnie określeń opisujących jego życiowy stan może być zachowaniem uzasadnionym. Warto zwrócić uwagę, że naturalnym środowiskiem dla przysłówka ciężko jest język potoczny, ekspansywny, przekraczający swoje ustabilizowane komunikacyjne granice. W wielu sytuacjach, w których niegdyś dobór środków językowych wymagał większej staranności, dominuje polszczyzna potoczna.\nObserwacja zachowań językowych Polaków nauczyła mnie nie wypowiadać się kategorycznie o losach wyrazów modnych. Z modą na słowa jest bowiem tak, że najbardziej nieprawdopodobne zachowania językowe mogą się w pewnym momencie stać dla mówiących atrakcyjne i nęcące. Przed kilkunastoma laty zapytałam przekornie i z niedowierzaniem: „Tylko patrzeć, jak mega-, wzorem super- i ekstra- przestanie być jedynie przedrostkiem, a zacznie funkcjonować w języku jako samodzielny wyraz. Ciekawe, czy wkrótce, obok modnych dziś okrzyków zachwytu: super!, ekstra!, pojawi się i mega!\". I proszę bardzo - okrzyk zachwytu: mega! w języku młodzieżowym i w polszczyźnie potocznej nie jest dziś niczym osobliwym, bo przedrostek mega-, co niegdyś wydawało się nieprawdopodobne stał się samodzielnym wyrazem.\nCzy zatem zwrot ciężko powiedzieć zasługuje na potępienie? Moim zdaniem - już nie, skoro utrwalił się w polszczyźnie potocznej, w poradniach językowych nie jest potępiany, a życie staje się coraz cięższe.\n\nNa podstawie: Ewa Kołodziejek, Czy zwrot „ciężko powiedzieć\" zasługuje na potępienie?, [w:] Tyle się we mnie słów zebrało... Szkice o języku i tekstach, pod red. Barbary Pędzich, Magdaleny Wanot-Miśtury, Doroty Zdunkiewicz-Jedynak, Warszawa 2018.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00"
   },
   "EPOP-P1-100-2105_tekst_dziemidok": {
    "context_id": "EPOP-P1-100-2105_tekst_dziemidok",
    "origin_source_id": "EPOP-P1-100-2105-arkusz.pdf",
    "context_content": "Bohdan Dziemidok\n\nO komizmie\n\nNie ulega wątpliwości, że jednym z podmiotowych warunków doznawania przeżyć komicznych, a tym bardziej - umiejętności ich wywoływania, jest posiadanie zmysłu komizmu. Zmysł ten jest czasem niezbyt ściśle nazywany „poczuciem humoru\". Poczucie humoru posiada ten, kto śmieje się z pełnego niedorzeczności i absurdów świata i słabostek ludzkich, ale nie przeciwstawia się im w sposób zdecydowany, uważając się za cząstkę tego świata i zdając sobie sprawę, że sam także nie jest pozbawiony wad i śmiesznych słabostek. Człowiek taki potrafi znosić przyjacielskie kpiny, sam nieraz pokpiwa z innych i siebie, jest pozbawiony małostkowej dumy, która strzeże zazdrośnie swej godności i w każdym niewinnym żarcie dopatruje się śmiertelnej obrazy, i umie spojrzeć wesoło, żartobliwie na rzeczy nie zawsze wesołe, nie robiąc z nich tragedii.\nNieprzypadkowo Władysław Tatarkiewicz¹ pisał o humorze w swojej książce O szczęściu: „To nie tyle wesołość, ile humor przyczynia się wybitnie do szczęścia, humor rozumiany nie tylko jako zdolność i skłonność do robienia żartów i dowcipów, lecz także jako postawa tych, co życie «biorą z humorem» w przeciwieństwie do tych, co je «biorą tragicznie». Objawia się naprawdę nie wobec cudzych przygód, lecz wobec własnych, i nie wobec wesołych i pomyślnych, lecz właśnie smutnych i niepomyślnych. Humor to zdolność nieprzejmowania się niczym, nawet niepowodzeniami, i obracania ich w żart. Kto tę zdolność posiada, ma niewątpliwie więcej od innych szans, że będzie szczęśliwy\".\nRzeczywiście umiejętność spojrzenia z uśmiechem na własne słabości, niepowodzenia i przewrotność losu jest bardzo ważną stroną trudnej sztuki życia. Humorystyczna postawa wobec życia jest przezwyciężeniem skrajności pesymizmu i malkontenctwa z jednej strony i naiwnego optymizmu z drugiej. Ludzie o takiej postawie wobec życia nie mają nadmiernie wygórowanych wymagań wobec innych i świata, nie mają także skłonności do tego, by wszystko widzieć w czarnych kolorach i martwić się na zapas, zawsze przewidując najgorsze. Nie przeżywają też ogromnych rozczarowań i tragedii z powodu błahych i przezwyciężalnych niepowodzeń. Ludziom o takiej postawie wobec życia łatwiej się żyje, łatwiej też współżyć z nimi.\nWolter² powiedział kiedyś, że natura, by przynieść człowiekowi ulgę w jego ciężkim życiu, dała mu sen i nadzieję. Dała mu też śmiech - słusznie dodał Kant³.\nHumorystyczna postawa wobec życia może być zatem skuteczną formą samoobrony zarówno przed atakiem z zewnątrz, jak i przed sobą samym, przed załamaniem, depresją, pesymizmem, rozpaczą i zwątpieniem we własne siły i możliwości. To paradoksalne, ale sytuacje represyjne wytwarzają także w społeczeństwie i narodzie specyficzne poczucie humoru. Tak było podczas wojny i okupacji, represji stalinowskich czy stanu wojennego. Humor ułatwia przetrwanie w trudnych czasach i sytuacjach przez ukazanie zabawnych elementów tych sytuacji. Kiedy w sytuacji zagrożenia [człowiek] potrafi się śmiać z samego siebie, broni się w ten sposób przed szyderstwami przeciwnika.\n\n¹ Władysław Tatarkiewicz (1886-1980) - polski filozof i historyk filozofii, estetyk i etyk, historyk sztuki. Autor pracy O szczęściu, w której wyróżnia cztery rodzaje szczęścia i dokonuje syntezy poglądów na jego temat.\n² Wolter (1694-1778) - francuski filozof oświeceniowy, pisarz i publicysta.\n³ Immanuel Kant (1724-1804) - niemiecki filozof.\n\nNa podstawie: Bohdan Dziemidok, O komizmie. Od Arystotelesa do dzisiaj, Gdańsk 2011.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00"
   },
   "EPOP-P1-100-2105_fragment_zemsta": {
    "context_id": "EPOP-P1-100-2105_fragment_zemsta",
    "origin_source_id": "EPOP-P1-100-2105-arkusz.pdf",
    "context_content": "PAPKIN\nrzucając się na krzesło\n\nUmrzeć, umrzeć, wielkie Nieba!\npo krótkim milczeniu\nLecz gdzież była moja głowa!\nJam go beształ, mieszał z błotem.\nOn traktament⁴ miał dać potem;\nI ten pośpiech jego wielki,\nZ jakim wziął się do butelki,\nZ jakim nalał lampkę całą,\nJeszczeże mi było mało!...\nTak, połknąłem, mam truciznę.\nJuż się z tego nie wyśliznę,\nWięc testament mój ułożę...\n\nz płaczem nie przesadzonym\n\nPotem kupię wieczne łoże,\nPotem pogrzeb swój zapłacę...\nPotem... requiescat in pace⁵.\nPapkin, ocierając często z łez oczy, pisze czas jakiś.\n\n⁴ Traktament (z łac.) - poczęstunek.\n⁵ Requiescat in pace (łac.) niech odpoczywa w pokoju; fragment z modlitwy za zmarłych.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00"
   }
  },
  "questions": {
   "EPOP-P1-100-2105_zad1": {
    "question_id": "EPOP-P1-100-2105_zad1",
    "category": "matura_język_polski",
    "question_type": "closed_MTF",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Oceń prawdziwość poniższych stwierdzeń odnoszących się do tekstu Ewy Kołodziejek. Zaznacz P, jeśli stwierdzenie jest prawdziwe, albo F - jeśli jest fałszywe.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [
     {
      "choice_id": "1",
      "choice_text": "Autorka rozważa używanie wyrazów modnych z perspektywy poprawności językowej."
     },
     {
      "choice_id": "2",
      "choice_text": "Z tekstu wynika, że wyrazy nazwane natrętami trudno usunąć ze słownictwa współczesnych Polaków."
     },
     {
      "choice_id": "3",
      "choice_text": "Autorka dowodzi, że zmiany zachodzące we współczesnej polszczyźnie są zawsze zgodne z normą językową."
     }
    ],
    "answer": {
     "correct_answer": null,
     "example_answers": [],
     "statement_evaluations": [
      {
       "choice_id": "1",
       "is_true": true
      },
      {
       "choice_id": "2",
       "is_true": true
      },
      {
       "choice_id": "3",
       "is_true": false
      }
     ],
     "scoring_rules": {
      "scoring_summary": "1 pkt – poprawna ocena wszystkich trzech stwierdzeń. 0 pkt – odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów; 1.2) [...] odczytuje zawarte w odbieranych tekstach informacje zarówno jawne, jak i ukryte; 1.5) wyróżnia argumenty, kluczowe pojęcia i twierdzenia w tekście argumentacyjnym [...]."
      }
     ]
    }
   },
   "EPOP-P1-100-2105_zad2": {
    "question_id": "EPOP-P1-100-2105_zad2",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Określ wyrażoną w tekście postawę Ewy Kołodziejek wobec mody językowej i sformułuj argument potwierdzający tę postawę.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Postawa autorki wobec mody językowej: ambiwalentna. Argument: Autorka dostrzega negatywne konsekwencje używania wyrazów modnych, a jednocześnie rozumie przyczynę tego zjawiska i jego wpływ na zmiany językowe.",
      "Postawa autorki wobec mody językowej: unikanie kategorycznej oceny. Argument: Język zmienia się w sposób nieprzewidywalny i czasem to, co początkowo może być nieakceptowane lub niedopuszczalne, później może być zaaprobowane i chętnie używane przez przeciętnego użytkownika języka."
     ],
     "statement_evaluations": [],
     "scoring_rules": {
      "scoring_summary": "Łącznie 2 punkty. 1 punkt za trafne określenie postawy, 1 punkt za sformułowanie poprawnego argumentu.",
      "evaluation_rules": [
       {
        "rule_id": "postawa",
        "description": "Trafne określenie postawy autorki wobec mody językowej.",
        "element_max_points_contribution": 1,
        "scoring_levels": [
         {
          "condition_or_level_description": "Trafne określenie postawy autorki (np. ambiwalentna, unikanie kategorycznej oceny).",
          "score_impact": 1
         }
        ]
       },
       {
        "rule_id": "argument",
        "description": "Sformułowanie poprawnego argumentu.",
        "element_max_points_contribution": 1,
        "scoring_levels": [
         {
          "condition_or_level_description": "Poprawne sformułowanie argumentu potwierdzającego określoną postawę.",
          "score_impact": 1
         }
        ]
       }
      ],
      "overall_guidance_for_llm": "Nie akceptuje się odpowiedzi: „postawa autorki jest neutralna” oraz odpowiedzi, z których wynika, że postawa autorki jest jednoznacznie pozytywna lub jednoznacznie negatywna."
     },
     "max_points": 2,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów [...]; 1.2) [...] odczytuje zawarte w odbieranych tekstach informacje zarówno jawne, jak i ukryte; 1.5) wyróżnia argumenty, kluczowe pojęcia i twierdzenia w tekście argumentacyjnym [...]."
      }
     ]
    }
   },
   "EPOP-P1-100-2105_zad3_1": {
    "question_id": "EPOP-P1-100-2105_zad3_1",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Podaj dwie przyczyny używania natrętów językowych, wskazane w tekście Ewy Kołodziejek.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Atrakcyjność nowinek językowych (np. człowiek używa natrętów językowych, ponieważ w jego opinii brzmią one atrakcyjniej od normalnego słownictwa).",
      "Emocjonalizacja języka (np. użytkowników języka cechuje tendencja do eksponowania własnych emocji w mówieniu).",
      "Rozluźnienie rygorów językowych (np. użytkowników języka cechuje tendencja do niestarannego wypowiadania się)."
     ],
     "statement_evaluations": [],
     "scoring_rules": {
      "scoring_summary": "1 pkt – poprawne podanie dwóch przyczyn. 0 pkt odpowiedź niepoprawna albo brak odpowiedzi.",
      "evaluation_rules": [],
      "overall_guidance_for_llm": "Poziom uogólnienia odpowiedzi nie wpływa na ich poprawność (uznaje się także odpowiedzi uogólnione)."
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów [...]; 1.2) [...] odczytuje zawarte w odbieranych tekstach informacje zarówno jawne, jak i ukryte; 1.5) wyróżnia argumenty, kluczowe pojęcia i twierdzenia w tekście argumentacyjnym [...]."
      }
     ]
    }
   },
   "EPOP-P1-100-2105_zad3_2": {
    "question_id": "EPOP-P1-100-2105_zad3_2",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Na podstawie tekstu Ewy Kołodziejek wyjaśnij, na czym polega szkodliwość natrętów językowych.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Szkodliwość natrętów polega na zakłócaniu komunikatywności i ekonomiczności przekazu.",
      "Natręty językowe mogą zaburzać sens komunikatów oraz niszczyć barwność i urozmaicenie wypowiedzi.",
      "Natręty językowe zostają użyte w nowym kontekście, przez co wypierają słowa stare, właściwe, które kiedyś były mówione w dobrym znaczeniu, co może skutkować zubożeniem zasobu słownictwa.",
      "Natręty nie są zgodne z regułami języka polskiego, burzą konteksty oryginalnych zwrotów, których miejsca próbują zająć."
     ],
     "statement_evaluations": [],
     "scoring_rules": {
      "scoring_summary": "1 pkt – odpowiedź poprawna. 0 pkt – odpowiedź niepoprawna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów [...]; 1.2) [...] odczytuje zawarte w odbieranych tekstach informacje zarówno jawne, jak i ukryte; 1.5) wyróżnia argumenty, kluczowe pojęcia i twierdzenia w tekście argumentacyjnym [...]."
      }
     ]
    }
   },
   "EPOP-P1-100-2105_zad4": {
    "question_id": "EPOP-P1-100-2105_zad4",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Wyjaśnij, dlaczego - zdaniem Ewy Kołodziejek - słowa ciężki i ciężko można uznać za określenia hiperbolizujące wypowiedź.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Dlatego, że ich użytkownik przesadnie opisuje nimi np. doświadczenia/emocje, które - obiektywnie rzecz biorąc - nie są dla niego aż tak dotkliwe/aż tak wielkie.",
      "Słowa „ciężki\" i „ciężko\" hiperbolizują wypowiedź, dlatego że poprzez zestawienie tego, o czym mówimy, z materialnym ciężarem wyolbrzymiamy wagę/znaczenie/uciążliwość omawianego zjawiska."
     ],
     "statement_evaluations": [],
     "scoring_rules": {
      "scoring_summary": "1 pkt – poprawne wyjaśnienie. 0 pkt odpowiedź niepoprawna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów [...]; 1.4) [...] rozpoznaje zastosowane [...] środki językowe i ich funkcje w tekście."
      },
      {
       "general_requirements": "II. Analiza i interpretacja tekstów kultury.",
       "specific_requirements": "Zdający: 2.1) wskazuje zastosowane [...] środki wyrazu artystycznego i ich funkcje [...]: [...] hiperbole [...]."
      }
     ]
    }
   },
   "EPOP-P1-100-2105_zad5": {
    "question_id": "EPOP-P1-100-2105_zad5",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_kolodziejek"
    ],
    "question_text": "Wypisz z tekstu Ewy Kołodziejek po jednym sformułowaniu charakterystycznym dla stylu naukowego i stylu potocznego.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Styl naukowy: komunikatywność przekazu",
      "Styl naukowy: intensyfikowanie przeżyć",
      "Styl naukowy: ekspansywność wyrazów",
      "Styl naukowy: natręty językowe",
      "Styl potoczny: ciężko powiedzieć",
      "Styl potoczny: wzmacniacz emocji",
      "Styl potoczny: Tylko patrzeć, jak...",
      "Styl potoczny: I proszę bardzo...",
      "Styl potoczny: Ciekawe, czy wkrótce..."
     ],
     "statement_evaluations": [],
     "scoring_rules": {
      "scoring_summary": "1 pkt – poprawne wypisanie po jednym sformułowaniu dla każdego stylu. 0 pkt – odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": "Odpowiedź musi zawierać dwa przykłady: jeden dla stylu naukowego i jeden dla potocznego."
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.4) wskazuje charakterystyczne cechy stylu danego tekstu, rozpoznaje zastosowane w nim środki językowe [...]."
      }
     ]
    }
   },
   "EPOP-P1-100-2105_zad6": {
    "question_id": "EPOP-P1-100-2105_zad6",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Na podstawie tekstu Bohdana Dziemidoka określ dwie cechy człowieka obdarzonego zmysłem komizmu.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Dystans do samego siebie.",
      "Umiejętność spojrzenia z humorem na trudy życia.",
      "Dążenie do zachowania w życiu równowagi.",
      "Akceptacja własnych słabości.",
      "Umiejętność śmiania się z absurdów rzeczywistości.",
      "Umiejętność śmiania się z własnych słabości.",
      "Optymizm.",
      "Nieobrażanie się z powodu żartów przyjaciół."
     ],
     "statement_evaluations": [],
     "scoring_rules": {
      "scoring_summary": "1 pkt – odpowiedź zawierająca dwie poprawne cechy. 0 pkt – odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów; 1.2) [...] odczytuje zawarte w odbieranych tekstach informacje zarówno jawne, jak i ukryte."
      }
     ]
    }
   },
   "EPOP-P1-100-2105_zad7": {
    "question_id": "EPOP-P1-100-2105_zad7",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Na podstawie tekstu Bohdana Dziemidoka wyjaśnij, w jaki sposób posługiwanie się zmysłem komizmu pomaga ludziom znajdującym się w szczególnie trudnych sytuacjach.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Zmysł komizmu może być formą samoobrony przed złem pochodzącym z zewnątrz, ponieważ przedstawia to zło jako mniej groźne, mniej dotkliwe dla człowieka.",
      "Zmysł komizmu pomaga człowiekowi znaleźć dystans wobec własnych słabości, co skutkuje rozładowaniem napięcia emocjonalnego w trudnej sytuacji.",
      "Ludzie obdarzeni zmysłem komizmu potrafią obrócić trudną sytuację w żart i dzięki temu przezwyciężają trudności."
     ],
     "statement_evaluations": [],
     "scoring_rules": {
      "scoring_summary": "1 pkt – poprawne wyjaśnienie. 0 pkt – odpowiedź niepoprawna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów; 1.2) [...] odczytuje zawarte w odbieranych tekstach informacje zarówno jawne, jak i ukryte."
      }
     ]
    }
   },
   "EPOP-P1-100-2105_zad8": {
    "question_id": "EPOP-P1-100-2105_zad8",
    "category": "matura_język_polski",
    "question_type": "closed_MTF",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Oceń prawdziwość poniższych stwierdzeń odnoszących się do tekstu Bohdana Dziemidoka. Zaznacz P, jeśli stwierdzenie jest prawdziwe, albo F - jeśli jest fałszywe.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [
     {
      "choice_id": "1",
      "choice_text": "Przywołanie wypowiedzi Tatarkiewicza z książki O szczęściu służy w tekście wyjaśnieniu, na czym polega humorystyczna postawa wobec życia."
     },
     {
      "choice_id": "2",
      "choice_text": "Słowa przypisywane Kantowi można zrozumieć wyłącznie w kontekście zacytowanej wcześniej wypowiedzi Woltera."
     },
     {
      "choice_id": "3",
      "choice_text": "Przywołanie kontekstu historycznego w ostatnim akapicie tekstu służy zilustrowaniu zmian w sposobie rozumienia istoty komizmu."
     }
    ],
    "answer": {
     "correct_answer": null,
     "example_answers": [],
     "statement_evaluations": [
      {
       "choice_id": "1",
       "is_true": true
      },
      {
       "choice_id": "2",
       "is_true": true
      },
      {
       "choice_id": "3",
       "is_true": false
      }
     ],
     "scoring_rules": {
      "scoring_summary": "1 pkt – poprawna ocena wszystkich trzech stwierdzeń. 0 pkt – odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych przez siebie fragmentów [...]; 1.2) [...] odczytuje zawarte w odbieranych tekstach informacje zarówno jawne, jak i ukryte."
      }
     ]
    }
   },
   "EPOP-P1-100-2105_zad9_1": {
    "question_id": "EPOP-P1-100-2105_zad9_1",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_fragment_zemsta"
    ],
    "question_text": "Podaj autora i tytuł utworu, z którego pochodzi zacytowany fragment.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": "Autor: Aleksander Fredro, Tytuł: „Zemsta”",
     "example_answers": [
      "Autor: Aleksander Fredro, Tytuł: „Zemsta”"
     ],
     "statement_evaluations": [],
     "scoring_rules": {
      "scoring_summary": "1 pkt – poprawne podanie nazwiska autora i tytułu utworu. 0 pkt – odpowiedź niepełna lub niepoprawna albo brak odpowiedzi.",
      "evaluation_rules": [],
      "overall_guidance_for_llm": "Uznaje się odpowiedzi A. Fredro, Fredro. Pomyłka w imieniu lub nazwisku autora skutkuje przyznaniem 0 punktów."
     },
     "max_points": 1,
     "external_context_required": "Znajomość lektury 'Zemsta' Aleksandra Fredry.",
     "exam_requirements": [
      {
       "general_requirements": "II. Analiza i interpretacja tekstów kultury.",
       "specific_requirements": "Zdający: zna teksty literackie i inne teksty kultury wskazane przez nauczyciela."
      }
     ]
    }
   },
   "EPOP-P1-100-2105_zad9_2": {
    "question_id": "EPOP-P1-100-2105_zad9_2",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok",
     "EPOP-P1-100-2105_fragment_zemsta"
    ],
    "question_text": "Czy Papkin przyjmuje humorystyczną postawę wobec życia, o której pisze Bohdan Dziemidok w tekście O komizmie? Uzasadnij odpowiedź, odwołując się do zacytowanego fragmentu, całego utworu, z którego pochodzi fragment, oraz tekstu Bohdana Dziemidoka.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Nie. Bohdan Dziemidok podkreśla, że humorystyczna postawa wobec życia oznacza dystans do świata i samego siebie, a Papkin takiego dystansu nie ma. Rozpacza, bo traktuje siebie śmiertelnie poważnie. Papkin nie rozumie żartów, np. wierzy, że może podobać się Klarze i że ta zgodzi się zostać jego żoną, pod warunkiem że ten wykona absurdalne zadania. W przedstawionej wyżej scenie Papkin rozpacza, bo traktuje siebie śmiertelnie poważnie, a według Dziemidoka człowiek obdarzony zmysłem humoru ma dystans do samego siebie. Brak dystansu powoduje, że Papkin widzi świat w czarnych barwach tzn. dostrzega wokół siebie tylko zagrożenia."
     ],
     "statement_evaluations": [],
     "scoring_rules": {
      "scoring_summary": "Łącznie 2 punkty.",
      "evaluation_rules": [
       {
        "rule_id": "odpowiedz_pelna",
        "description": "Odpowiedź poprawna z odniesieniem się do tekstu B. Dziemidoka, fragmentu Zemsty i całego dramatu.",
        "element_max_points_contribution": 2,
        "scoring_levels": [
         {
          "condition_or_level_description": "Odpowiedź poprawna z odniesieniem się do tekstu B. Dziemidoka, fragmentu Zemsty i całego dramatu.",
          "score_impact": 2
         }
        ]
       },
       {
        "rule_id": "odpowiedz_czesciowa",
        "description": "Odpowiedź poprawna z odniesieniem się do tekstu B. Dziemidoka i fragmentu Zemsty ALBO z odniesieniem się do tekstu B. Dziemidoka i całej Zemsty.",
        "element_max_points_contribution": 1,
        "scoring_levels": [
         {
          "condition_or_level_description": "Odpowiedź poprawna z odniesieniem się do tekstu B. Dziemidoka i fragmentu Zemsty ALBO z odniesieniem się do tekstu B. Dziemidoka i całej Zemsty.",
          "score_impact": 1
         }
        ]
       }
      ],
      "overall_guidance_for_llm": "W przypadku błędu rzeczowego dotyczącego „Zemsty” Aleksandra Fredry należy przyznać 0 punktów."
     },
     "max_points": 2,
     "external_context_required": "Znajomość całego utworu 'Zemsta' Aleksandra Fredry.",
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...]; 1.2) [...] odczytuje zawarte w odbieranych tekstach informacje zarówno jawne, jak i ukryte [...]."
      },
      {
       "general_requirements": "II. Analiza i interpretacja tekstów kultury.",
       "specific_requirements": "Zdający: zna teksty literackie i inne teksty kultury wskazane przez nauczyciela."
      }
     ]
    }
   },
   "EPOP-P1-100-2105_zad10_1": {
    "question_id": "EPOP-P1-100-2105_zad10_1",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Określ, jaką funkcję pełni w tekście Bohdana Dziemidoka sformułowanie 'Nie ulega wątpliwości...', a następnie podaj przykład sformułowania z tego samego tekstu, które wskazuje na pozorną sprzeczność elementów.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Funkcja sformułowania 'Nie ulega wątpliwości...': Podkreśla pewność wyrażanych sądów. Przykład sformułowania wskazującego na sprzeczność: 'To paradoksalne...'",
      "Funkcja sformułowania 'Nie ulega wątpliwości...': Retoryczna. Przykład sformułowania wskazującego na sprzeczność: 'To paradoksalne...'"
     ],
     "statement_evaluations": [],
     "scoring_rules": {
      "scoring_summary": "1 pkt – poprawne podanie obu elementów (funkcji i sformułowania). 0 pkt – odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens [...] wydzielonych przez siebie fragmentów; potrafi objaśnić ich [...] funkcje na tle całości; 1.4) rozpoznaje zastosowane [...] środki językowe i ich funkcje w tekście."
      }
     ]
    }
   },
   "EPOP-P1-100-2105_zad10_2": {
    "question_id": "EPOP-P1-100-2105_zad10_2",
    "category": "matura_język_polski",
    "question_type": "closed_MRQ",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Jakie funkcje w kompozycji tekstu Bohdana Dziemidoka pełni akapit 4.? Zaznacz właściwe odpowiedzi.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [
     {
      "choice_id": "A",
      "choice_text": "Stanowi wprowadzenie polemiki."
     },
     {
      "choice_id": "B",
      "choice_text": "Stanowi wprowadzenie kontekstu."
     },
     {
      "choice_id": "C",
      "choice_text": "Stanowi podsumowanie rozważań."
     },
     {
      "choice_id": "D",
      "choice_text": "Stanowi wzmocnienie argumentacji."
     },
     {
      "choice_id": "E",
      "choice_text": "Stanowi zaproszenie odbiorcy do dyskusji."
     }
    ],
    "answer": {
     "correct_answer": [
      "B",
      "D"
     ],
     "example_answers": [],
     "statement_evaluations": [],
     "scoring_rules": {
      "scoring_summary": "1 pkt – zaznaczenie obu poprawnych odpowiedzi. 0 pkt odpowiedź niepoprawna lub niepełna albo brak odpowiedzi.",
      "evaluation_rules": [],
      "overall_guidance_for_llm": null
     },
     "max_points": 1,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu [...] oraz wydzielonych [...] fragmentów; potrafi objaśnić ich sens oraz funkcję na tle całości; 1.4) [...] rozpoznaje zastosowane [...] środki językowe i ich funkcje w tekście."
      }
     ]
    }
   },
   "EPOP-P1-100-2105_zad11": {
    "question_id": "EPOP-P1-100-2105_zad11",
    "category": "matura_język_polski",
    "question_type": "open_text",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "W poniższym zdaniu zastąp podkreślone frazeologizmy ('wszystko widzieć w czarnych kolorach' i 'martwić się na zapas') innymi środkami językowymi właściwymi dla oficjalnej odmiany polszczyzny. Zachowaj pierwotny sens zdania, zgodny z wymową 3. akapitu tekstu Bohdana Dziemidoka.\nZdanie do przekształcenia: Ludzie o takiej postawie wobec życia nie mają nadmiernie wygórowanych wymagań wobec innych i świata, nie mają także skłonności do tego, by wszystko widzieć w czarnych kolorach i martwić się na zapas.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Ludzie o takiej postawie wobec życia nie mają nadmiernie wygórowanych wymagań wobec innych i świata, nie mają także skłonności do tego, by być pesymistą i przejmować się niepotrzebnie możliwymi/potencjalnymi problemami."
     ],
     "statement_evaluations": [],
     "scoring_rules": {
      "scoring_summary": "Łącznie 2 punkty.",
      "evaluation_rules": [
       {
        "rule_id": "dwa_frazeologizmy",
        "description": "Poprawne zastąpienie dwóch podkreślonych frazeologizmów.",
        "element_max_points_contribution": 2,
        "scoring_levels": [
         {
          "condition_or_level_description": "Poprawne zastąpienie obu frazeologizmów.",
          "score_impact": 2
         }
        ]
       },
       {
        "rule_id": "jeden_frazeologizm",
        "description": "Poprawne zastąpienie jednego z dwóch podkreślonych frazeologizmów.",
        "element_max_points_contribution": 1,
        "scoring_levels": [
         {
          "condition_or_level_description": "Poprawne zastąpienie tylko jednego z frazeologizmów.",
          "score_impact": 1
         }
        ]
       }
      ],
      "overall_guidance_for_llm": "Błędy językowe, w tym ortograficzne, w nowo wstawionych fragmentach skutkują przyznaniem 0 punktów."
     },
     "max_points": 2,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.1) odczytuje sens całego tekstu (a w nim znaczenia [...] związków frazeologicznych [...])."
      },
      {
       "general_requirements": "III. Tworzenie wypowiedzi.",
       "specific_requirements": "Zdający: 1.6) wykonuje różne działania na tekście cudzym [...]. Umiejętność z III etapu edukacyjnego. Zdający: 2.2) sprawnie posługuje się oficjalną [...] odmianą polszczyzny [...]."
      }
     ]
    }
   },
   "EPOP-P1-100-2105_zad12": {
    "question_id": "EPOP-P1-100-2105_zad12",
    "category": "matura_język_polski",
    "question_type": "open_summary",
    "origin_source_id": "EPOP-P1-100-2105-arkusz.pdf",
    "context_ids": [
     "EPOP-P1-100-2105_tekst_dziemidok"
    ],
    "question_text": "Napisz streszczenie tekstu Bohdana Dziemidoka O komizmie, liczące 40-60 wyrazów.",
    "generated_by": "Gemini Pro 2.5 Preview",
    "generation_date": "2025-06-15T20:00:54+02:00",
    "choices": [],
    "answer": {
     "correct_answer": null,
     "example_answers": [
      "Tekst Bohdana Dziemidoka dotyczy zmysłu komizmu (poczucia humoru) i jego wpływu na życie. Ten zmysł pozwala zachować pogodny dystans wobec siebie i świata, nie przejmować się niepowodzeniami oraz optymistycznie patrzeć na rzeczywistość. Taka postawa może skutecznie bronić nas przed trudnymi sytuacjami i własnym zwątpieniem. [44 wyrazy]"
     ],
     "statement_evaluations": [],
     "scoring_rules": {
      "scoring_summary": "Łącznie 3 punkty. Ocenie podlega temat tekstu, jego uogólnienie, spójność logiczna i liczba słów.",
      "evaluation_rules": [
       {
        "rule_id": "poziom_3pkt",
        "description": "Streszczenie w pełni poprawne.",
        "element_max_points_contribution": 3,
        "scoring_levels": [
         {
          "condition_or_level_description": "Ze streszczenia wynika, jaki jest temat tekstu i co na ten temat powiedziano w tekście; adekwatny poziom uogólnienia; streszczenie logicznie spójne; właściwa liczba słów.",
          "score_impact": 3
         }
        ]
       },
       {
        "rule_id": "poziom_2pkt",
        "description": "Streszczenie z drobnymi błędami.",
        "element_max_points_contribution": 2,
        "scoring_levels": [
         {
          "condition_or_level_description": "Ze streszczenia wynika, jaki jest temat tekstu i co na ten temat powiedziano w tekście; ALE zaburzenia dotyczące poziomu uogólnienia LUB logicznej spójności streszczenia.",
          "score_impact": 2
         }
        ]
       },
       {
        "rule_id": "poziom_1pkt",
        "description": "Streszczenie ze znacznymi błędami.",
        "element_max_points_contribution": 1,
        "scoring_levels": [
         {
          "condition_or_level_description": "Ze streszczenia wynika, jaki jest temat tekstu i co na ten temat powiedziano w tekście; ALE zaburzenia dotyczące poziomu uogólnienia ORAZ logicznej spójności streszczenia.",
          "score_impact": 1
         }
        ]
       }
      ],
      "overall_guidance_for_llm": "Streszczenie musi się odnosić do zmysłu komizmu (postawy)/poczucia humoru, nie może ograniczać się do wymienienia pojęcia 'komizm'."
     },
     "max_points": 3,
     "external_context_required": null,
     "exam_requirements": [
      {
       "general_requirements": "I. Odbiór wypowiedzi i wykorzystanie zawartych w nich informacji.",
       "specific_requirements": "Zdający: 1.5) wyróżnia argumenty, kluczowe pojęcia i twierdzenia w tekście argumentacyjnym, dokonuje jego logicznego streszczenia."
      },
      {
       "general_requirements": "III. Tworzenie wypowiedzi.",
       "specific_requirements": "Zdający: 1.6) wykonuje różne działania na tekście cudzym ([...] streszcza [...])."
      }
     ]
    }
   }
  }
 }
