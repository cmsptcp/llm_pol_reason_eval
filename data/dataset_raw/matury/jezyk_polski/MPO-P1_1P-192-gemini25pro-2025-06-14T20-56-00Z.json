{
  "contexts": {
    "MPO-P1_1P-192_context_1": {
      "context_id": "MPO-P1_1P-192_context_1",
      "origin_source_id": "MPO-P1_1P-192",
      "context_content": "Halina i Tadeusz Zgółkowie\nJęzykowy savoir-vivre\n\nDyskusja to pozornie także rozmowa, dialog, ale przecież wyraźnie inny niż konwersacja. Inna sprawa, że niewinna konwersacja prowadzona przy stole może się przeistoczyć w dyskusję, spór, a nawet nie daj Boże w kłótnię. Owo przeistaczanie się jest znamienne. Rozmowa, czyli konwersacja, może być gładka, pozbawiona kontrowersji, prowadzona z galanterią, w duchu:,,Tak, tak, Gerwazeńku. Tak, tak, Protazeńku\"; istotą zaś dyskusji jest spór, różnica zdań, wymiana racji i argumentów. Bez tego dyskusja zmienia się w rozmowę beznamiętną, gładką.\n\nZwróćmy więc uwagę na to, że słowa „dyskusja\" używamy na co dzień w różnych znaczeniach. Zdarzają się wśród nich także pewne nadużycia. Jest takim nadużyciem stosowanie tego słowa na określenie wymiany zdań, której jedynym celem jest przedstawienie pewnej porcji wiedzy rozpisanej na głosy. Uczestnicy takiej pseudodyskusji dopowiadają, uzupełniają, dostarczają nowych argumentów, wszystko zaś krąży wokół poglądów wspólnych, zgody powszechnej rozmawiających o czymś, o czym wzajemnie się przekonują, będąc już zresztą przekonanymi. Dyskusja autentyczna to spór (choć niekoniecznie zaraz kłótnia). Spór zaś to rodzaj walki, tyle że toczonej na słowa, a nie na kopie albo topory\". Walka wymaga obecności przeciwników, choćby tylko aktorsko przywdziewających kostiumy. Może to być wojna albo rycerski turniej czy manewry, w których celem jest ćwiczenie fechtunku i pozostałych form wojennego rzemiosła. Podobnie i dyskusja może mieć podłoże w postaci istotnie różnych poglądów, gustów, stanowisk. I może być ćwiczebna, czyli prowadzona po to, aby ćwiczyć słowny fechtunek.\n\nJeśli wszakże dyskusja jest autentyczna, co znaczy, że jej uczestnicy istotnie głoszą różne poglądy (choćby umownie podzielone przed jej rozpoczęciem), konieczne jest posługiwanie się „narzędziami\". Na to właśnie chcielibyśmy zwrócić uwagę Czytelnika: jakim orężem można się posługiwać w słownej walce, zwanej dyskusją. Są wśród tych narzędzi lepsze i gorsze. Oceniać je można jednak z różnych punktów widzenia. Te perspektywy oceniania są przynajmniej dwie: skuteczność i uczciwość. Zdarza się bowiem, że w dyskusji pojawi się chwyt sprytny, obezwładniający przeciwnika absolutnie skutecznie, tyle że nieuczciwie. I mogą być argumenty uczciwe, eleganckie, szanujące przeciwnika, ale nieskuteczne. Dlatego czasem konieczne jest nie tylko ustalenie zasad dyskusji przewidujących, co wolno, a czego nie, ale także powołanie arbitra, który miałby prawo rozsądzać o każdym kolejnym głosie dyskutanta, czy mieści się on w konwencji, czyli czy został wypowiedziany z respektowaniem ustalonych zasad. Można wszakże przyjąć również znaną zasadę przypisywaną Niccolo Machiavellemu i głoszącą: „cel uświęca środki\". Innymi słowy: wszystkie chwyty dozwolone, bylebyś odniósł zwycięstwo. Czasem decyzja należy do dyskutujących, czasem zaś zasady są narzucane jakimiś względami dodatkowymi. Bywa zresztą także i tak, że meritum dyskusji wyznacza jej zasady: inaczej toczy się autentyczna dyskusja polityczna, a inaczej naukowa dysputa, w której chodzi o wykazanie, że jedna z teorii jest lepsza, trafniejsza, płodniejsza poznawczo itp. od innej.\n\nNa podstawie: Halina i Tadeusz Zgółkowie, Językowy savoir-vivre, Warszawa 2001.\n\n¹Z galanterią - tu: uprzejmie, grzecznie, elegancko.\n²Niccolo Machiavelli (1469-1527) - prawnik, filozof, pisarz.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z"
    },
    "MPO-P1_1P-192_context_2": {
      "context_id": "MPO-P1_1P-192_context_2",
      "origin_source_id": "MPO-P1_1P-192",
      "context_content": "Ryszard Koziołek\nSzkopuł i koniektura\n\nPowieść historyczna jest dzieckiem, wieku historii\", czyli wieku XIX. On rodzi nie tylko wielkich historyków [...], ale także prawdziwych władców historycznej wyobraźni, jakimi byli Walter Scott [...] oraz Aleksander Dumas [...]. Scott był mistrzem przedstawienia kolorytu lokalnego, szczegółowej rekonstrukcji obrazu epoki. Dumas to fabuła przygodowa na tle historii sekretnej (romanse, wojna, szpiedzy). [...]\n\nZa sprawą rewolucji francuskiej i wojen napoleońskich historia weszła do domów setek tysięcy Europejczyków, którzy doświadczyli zerwania z ciągłością istnienia swoich przodków. Życie, które wiedli dotąd, stało się historią, czyli przeszło we władanie pamięci i dokumentu, ale nie było już powtarzane przez kolejne pokolenia. W Polsce było to zwłaszcza doświadczenie wszechogarniające za sprawą rozbiorów i utraty państwa. Wielkie wydarzenia fascynowały, ale zarazem gwałtownie ujawniały nietrwałość świata i rodziły reakcję obronną zwrot ku przeszłości, i to od razu dwiema różnymi drogami, historii i powieści historycznej. Ta ostatnia wcale nie chce tylko służyć historii, ale rzuca jej wyzwanie. Zwrócił na to uwagę Arystoteles, kiedy pisał w Poetyce o wyższości poezji nad historią. Poezja jest bardziej „filozoficzna\", bo zajmuje się tym, co możliwe i ogólne, w przeciwieństwie do historii, która zmierza do opisu tego, co rzeczywiste i jednostkowe. Proza historyczna, odpowiednik poezji u Arystotelesa, nie różni się zatem od historii tym, że jest lepiej napisana, tylko tym, że gdzie historii brakuje informacji, fikcja domyśla się ich lub po prostu je zmyśla. Kluczowa różnica wynika stąd, że powieść nie mówi o przeszłości, że była, ale że „jest\". [...]\n\nHistoria mówi nam, że jesteśmy jej skutkiem. To paraliżująca świadomość, aplikowana nam boleśnie zwłaszcza przez romantyzm, a potem przez jego spadkobierców (Wyspiańskiego, Żeromskiego) [...]. Nie da się żyć, mając nieustannie takie brzemię historii na barkach. Na szczęście zdjął je nam na chwilę Sienkiewicz. „Cud Trylogii\" wynika rzecz jasna przede wszystkim z jej nieprawdopodobnej sztuki opowiadania, ale równie istotne są inne terapeutyczne skutki jej lektury. Sienkiewicz nie kwestionował, że przeszłość określa kształt aktualnej rzeczywistości, ale chytrze pytał: która z twoich przeszłości ma większe znaczenie dla twojej przyszłości? I odpowiadał olśniewającym cyklem powieściowym o XVII-wiecznej Polsce.\n\nPrzeniesienie akcji w wiek XVII uwalniało ówczesnych czytelników dzieła Sienkiewicza od nieodwracalnego determinizmu historii bieżącej, a także od odpowiedzialności za nią. Lektura Trylogii dawała szansę na wymianę doświadczenia historycznego. Miejsce świeżej wciąż pamięci o kresie państwa i klęsce trzech powstań zastępują obrazy klęski przezwyciężonej, która także jest własnością czytelnika. [...] Sienkiewicz umiał tak przepisać historię, aby krzepiła jako obietnica nawrotu koniunktury. Jeśli przeszłość jest aktywna i odwracalna, jak chcieli romantycy, to lepiej niech się odnowi w wariancie sarmackim pewnym siebie, suwerennym politycznie. Sienkiewicz używa literatury, aby zaaplikować czytelnikowi upojną używkę i rozkołysać fantazje skarłowaciałe przez życie w niewoli. Odbiorca poddany magii jego narracji odkrywał w sobie spadkobiercę triumfu lub sensownych ofiar Wołodyjowskiego, Kmicica i Skrzetuskiego⁷.\nNa podstawie: Ryszard Koziołek, Dobrze się myśli literaturą, Wołowiec 2016.\n\n³ Koniektura odtworzenie i wypełnienie luk w uszkodzonym lub niepełnym tekście na podstawie analizy zachowanych jego fragmentów.\n⁴ Walter Scott (1771-1832)-angielsko-szkocki pisarz, twórca powieści historycznej.\n⁵ Aleksander Dumas (1802-1870) - francuski powieściopisarz, stworzył historyczną powieść przygodową.\n⁶ Arystoteles - starożytny filozof grecki.\n⁷ Wołodyjowski, Kmicic, Skrzetuski - bohaterowie Trylogii Henryka Sienkiewicza.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z"
    },
    "MPO-P1_1P-192_context_3": {
      "context_id": "MPO-P1_1P-192_context_3",
      "origin_source_id": "MPO-P1_1P-192",
      "context_content": "Cieszył ich i rozrzewniał ten śpiew narodowy.\nTak rozmyślając, smutnie pochylili głowy.\nAle je wnet podnieśli, bo mistrz tony wznosi,\nNatęża, takty zmienia, cóś innego głosi.\n[...]\nUderzenie tak sztuczne, tak było potężne,\nŻe stróny zadzwoniły jak trąby mosiężne\nI z trąb znana piosenka ku niebu wionęła,\nMarsz tryumfalny: „Jeszcze Polska nie zginęła!\"\n„Marsz, Dąbrowski, do Polski!\" - I wszyscy klasnęli,\nI wszyscy, „Marsz Dąbrowski\" chorem okrzyknęli!",
      "generated_by": "Gemini Pro 2.5 Preview",
      "generation_date": "2025-06-14T20:39:18Z"
    },
    "MPO-P1_1P-192_context_4": {
      "context_id": "MPO-P1_1P-192_context_4",
      "origin_source_id": "MPO-P1_1P-192",
      "context_content": "Adam Mickiewicz\nDziady cz. III\n\nWIĘZIEŃ\n(budzi się strudzony i patrzy w okno - ranek)\n\nNocy cicha, gdy wschodzisz, kto ciebie zapyta,\nSkąd przychodzisz; gdy gwiazdy przed sobą rozsiejesz,\nKto z tych gwiazd tajnie przyszłej drogi twej wyczyta!\n[...]\nCzyż nie umiem rozróżnić marzeń od pamięci?\nChyba mnie wmówią, że moje więzienie\nJest tylko wspomnienie.\nMówią, że senne czucie rozkoszy i kaźni\nJest tylko grą wyobraźni;\n– Głupi, zaledwie z wieści wyobraźnią znają\nI nam wieszczom o niej bają!\nBywałem w niej, zmierzyłem lepiej jej przestrzenie\nI wiem, że leży za jej granicą - marzenie.\nPrędzej dzień będzie nocą, rozkosz będzie kaźnią,\nNiż sen będzie pamięcią, mara wyobraźnią.\n(kładnie się i wstaje znowu - idzie do okna)\n\nNie mogę spocząć, te sny to straszą, to łudzą:\nJak te sny mię trudzą!\n(drzemie)\n\n[...]\n\nANIOŁ\nMy uprosiliśmy Boga,\nBy cię oddał w ręce wroga.\nSamotność mędrców mistrzyni:\nI ty w samotnym więzieniu,\nJako prorok na pustyni,\nDumaj o twym przeznaczeniu.\nModlono się za tobą na ziemi i w niebie,\nWkrótce muszą tyrani na świat puścić ciebie.\n\nWIĘZIEŃ\n(budzi się i myśli)\nTy, co bliźnich katujesz, więzisz i wyrzynasz,\nI uśmiechasz się we dnie, i w wieczor ucztujesz,\nCzy ty z rana choć jeden sen twój przypominasz,\nA jeśliś go przypomniał, czy ty go pojmujesz?\n(drzemie)\n\nANIOŁ\nTy będziesz znowu wolny, my oznajmić przyszli.\n\nWIĘZIEŃ\n(budzi się)\nBędę wolny? - pamiętam, ktoś mi wczora prawił;\nNie, skądże to, czy we śnie? czy Bóg mi objawił?\n(zasypia)\n\nANIOŁOWIE\nPilnujmy tylko, ach, pilnujmy myśli,\nMiędzy myślami bitwa już stoczona.\n\nDUCHY Z LEWEJ STRONY\nPodwójmy napaść.\n\nDUCHY Z PRAWEJ\nMy podwójmy straże.\nCzy zła myśl wygra, czy dobra pokona,\nJutro się w mowach i w dziełach pokaże;\nI jedna chwila tej bitwy wyrzeka\nNa całe życie o losach człowieka.\n\nWIĘZIEŃ\nMam być wolny - tak! nie wiem, skąd przyszła nowina,\nLecz ja znam, co być wolnym z łaski Moskwicina.\nŁotry zdejmą mi tylko z rąk i nóg kajdany,\nAle wtłoczą na duszę - ja będę wygnany!\nBłąkać się w cudzoziemców, w nieprzyjaciół tłumie,\nJa śpiewak i nikt z mojej pieśni nie zrozumie\nNic - oprócz niekształtnego i marnego dźwięku.\nŁotry, tej jednej broni z rąk mi nie wydarły,\nAle mi ją zepsuto, przełamano w ręku;\nŻywy, zostanę dla mej ojczyzny umarły,\nI myśl legnie zamknięta w duszy mojej cieniu,\nJako dyjament w brudnym zawarty kamieniu.\n\nAdam Mickiewicz, Dziady drezdeńskie, Wrocław 2012.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z"
    },
    "MPO-P1_1P-192_context_5": {
      "context_id": "MPO-P1_1P-192_context_5",
      "origin_source_id": "MPO-P1_1P-192",
      "context_content": "Anna Świrszczyńska\n\nSamotność\n\nSamotność,\nogromna perła samotności,\nw niej się ukryłam.\nPrzestrzeń,\nktóra się rozprzestrzenia,\nw niej ogromnieję.\nCisza, źródło głosów.\nNieruchomość, matka ruchu.\n\nJestem sama.\nJestem sama, a więc jestem niczym.\nCo za szczęście.\nJestem niczym, a więc mogę być wszystkim.\nEgzystencja bez esencji,\nesencja bez egzystencji, wolność.\nJestem czysta jak to, czego nie ma,\nbezpieczna jak platońska idea,\nbogata jak możliwość.\n\nŚmiejąc się wyciągam ręce\ndo tysiąca moich wspaniałych przyszłości.\nMogę stać się pianą na morzu\ni osiągnąć jej szczęście krótkotrwania.\nAlbo meduzą i mieć na własność\ncałą śliczność meduzy.\nAlbo ptakiem z jego szczęściem lotu,\nalbo kamieniem z z jego szczęściem wieczności,\nalbo drogą mleczną.\n\nJestem sama, jestem silna.\nSamotność chroni mnie.\nJestem sama, a więc mnie nie ma,\nnie ma mnie, a więc istnieję\ndoskonale jak doskonałość,\nrozmaicie jak rozmaitość.\n\nPotem przyjdą ludzie. Dadzą mi\nskórę, kolor oczu, płeć i nazwisko.\nDadzą przeszłość i przyszłość\ngatunku homo sapiens.\n[1970]\n\nAnna Świrszczyńska, Samotność, [w:] tejże, Wybór wierszy, Warszawa 1980.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z"
    }
  },
  "questions": {
    "MPO-P1_1P-192_zadanie_1": {
      "question_id": "MPO-P1_1P-192_zadanie_1",
      "category": "matura_język_polski",
      "question_type": "closed_MTF",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Oceń prawdziwość stwierdzeń odnoszących się do tekstu Językowy savoir-vivre. Zaznacz P, jeśli stwierdzenie jest prawdziwe, albo F - jeśli jest fałszywe.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [
        {
          "choice_id": "1",
          "choice_text": "W tekście autorzy przedstawili związek między dyskusją a sporem."
        },
        {
          "choice_id": "2",
          "choice_text": "Autorzy w tekście poddają analizie rodzaje sporów."
        },
        {
          "choice_id": "3",
          "choice_text": "Autorzy tekstu twierdzą, że uczciwość i skuteczność dyskusji wzajemnie się wykluczają."
        }
      ],
      "answer": {
        "correct_answer": null,
        "example_answers": [],
        "statement_evaluations": [
          {
            "choice_id": "1",
            "is_true": true
          },
          {
            "choice_id": "2",
            "is_true": false
          },
          {
            "choice_id": "3",
            "is_true": false
          }
        ],
        "scoring_rules": {
          "scoring_summary": "1 punkt za poprawną ocenę wszystkich trzech stwierdzeń. 0 punktów w każdym innym przypadku.",
          "evaluation_rules": null,
          "overall_guidance_for_llm": null
        },
        "max_points": 1,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.1) odczytuje sens całego tekstu [...] oraz wydzielonych przez siebie fragmentów [...]."
          }
        ]
      }
    },
    "MPO-P1_1P-192_zadanie_2": {
      "question_id": "MPO-P1_1P-192_zadanie_2",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Na podstawie tekstu Językowy savoir-vivre określ trzy warunki, jakie muszą być spełnione, żeby dyskusję uznać za autentyczną.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "1. Ścieranie się różnych poglądów / różnice zdań. 2. Spór dwóch stron (muszą być przeciwnicy). 3. Wykorzystanie „narzędzi\", czyli środków językowych i retorycznych.",
          "1. Różnica zdań między uczestnikami. 2. Ustalenie zasad prowadzenia dyskusji przed jej rozpoczęciem. 3. Istnienie przeciwników w sporze.",
          "1. Ustalenie kryteriów oceniania dyskusji (np. z perspektywy uczciwości lub skuteczności). 2. Ścieranie się różnych poglądów. 3. Posiadanie przez uczestników odmiennych stanowisk."
        ],
        "statement_evaluations": [],
        "scoring_rules": {
          "scoring_summary": "1 punkt za poprawne określenie trzech warunków. 0 punktów za odpowiedź niepełną lub niepoprawną.",
          "evaluation_rules": null,
          "overall_guidance_for_llm": "Odpowiedź musi zawierać trzy różne warunki autentycznej dyskusji wymienione w tekście. Akceptowane są wszystkie odpowiedzi merytorycznie poprawne, które można wywieść z tekstu."
        },
        "max_points": 1,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.1) odczytuje sens całego tekstu (a w nim znaczenie wyrazów [...]) oraz wydzielonych przez siebie fragmentów [...]."
          }
        ]
      }
    },
    "MPO-P1_1P-192_zadanie_3": {
      "question_id": "MPO-P1_1P-192_zadanie_3",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Z akapitu pierwszego wypisz dwa różne sformułowania świadczące o emocjonalnym stosunku autorów do problematyki podjętej w tekście Językowy savoir-vivre i uzasadnij celowość użycia tych sformułowań.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Sformułowania: \"nie daj Boże\", \"ale przecież\". Uzasadnienie: Użycie tych sformułowań nadaje tekstowi bardziej subiektywny, osobisty charakter i skraca dystans między autorami a czytelnikami, podkreślając wagę poruszanego problemu.",
          "Sformułowania: \"inna sprawa\", \"znamienne\". Uzasadnienie: Te zwroty podkreślają istotę poruszanego problemu i wprowadzają subiektywną perspektywę autorów, co ma charakter retoryczny."
        ],
        "statement_evaluations": [],
        "scoring_rules": {
          "scoring_summary": "1 punkt za poprawne wypisanie dwóch sformułowań oraz poprawne uzasadnienie. 0 punktów w innym przypadku.",
          "evaluation_rules": null,
          "overall_guidance_for_llm": "Należy ocenić, czy zdający poprawnie zidentyfikował dwa sformułowania nacechowane emocjonalnie z pierwszego akapitu i czy potrafił uzasadnić ich funkcję w tekście, np. nadawanie subiektywnego charakteru lub skracanie dystansu z czytelnikiem."
        },
        "max_points": 1,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.4) [...] rozpoznaje zastosowane [...] środki językowe [...]."
          },
          {
            "general_requirements": "III. Tworzenie wypowiedzi.",
            "specific_requirements": "1.5) [...] uzasadnia własne zdanie [...]."
          }
        ]
      }
    },
    "MPO-P1_1P-192_zadanie_4": {
      "question_id": "MPO-P1_1P-192_zadanie_4",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Czy kontrowersje będące podstawą dyskusji wykluczają galanterię jej prowadzenia? Na podstawie tekstu Językowy savoir-vivre uzasadnij swoją odpowiedź.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Nie, kontrowersje nie wykluczają galanterii. Autorzy w tekście wskazują, że w dyskusji mogą pojawić się \"argumenty uczciwe, eleganckie, szanujące przeciwnika\", co dowodzi, że nawet w sporze można zachować galanterię.",
          "Tak, kontrowersje wykluczają galanterię. Z tekstu wynika, że dyskusja jest walką na argumenty, a jej celem jest zwycięstwo. Aby była skuteczna, nie może być prowadzona z galanterią, która charakteryzuje bezkonfliktową konwersację."
        ],
        "statement_evaluations": [],
        "scoring_rules": {
          "scoring_summary": "1 punkt za poprawną odpowiedź wraz z uzasadnieniem opartym na tekście. 0 punktów w innym przypadku.",
          "evaluation_rules": null,
          "overall_guidance_for_llm": "Akceptowane są obie odpowiedzi (Tak/Nie), pod warunkiem, że uzasadnienie jest logiczne i poparte odpowiednim fragmentem lub myślą z tekstu."
        },
        "max_points": 1,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "3.1) analizuje i definiuje [...] znaczenia słów."
          },
          {
            "general_requirements": "III. Tworzenie wypowiedzi.",
            "specific_requirements": "1.5) [...] uzasadnia własne zdanie [...]."
          }
        ]
      }
    },
    "MPO-P1_1P-192_zadanie_5": {
      "question_id": "MPO-P1_1P-192_zadanie_5",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Na podstawie tekstu Językowy savoir-vivre wyjaśnij, czym jest pseudodyskusja.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Pseudodyskusja to wymiana zdań, w której uczestnicy, będąc już przekonanymi do pewnej tezy, jedynie utwierdzają się nawzajem w swoich poglądach, uzupełniając argumenty na rzecz wspólnego stanowiska. Jej celem nie jest spór, lecz przedstawienie wiedzy w formie dialogu.",
          "Według tekstu pseudodyskusja to sytuacja, gdy ludzie rozmawiają o czymś, co do czego są już zgodni i wzajemnie się przekonują, chociaż już są przekonani."
        ],
        "statement_evaluations": [],
        "scoring_rules": {
          "scoring_summary": "1 punkt za poprawne wyjaśnienie. 0 punktów za odpowiedź niepoprawną lub brak odpowiedzi.",
          "evaluation_rules": null,
          "overall_guidance_for_llm": "Odpowiedź musi oddawać sens definicji pseudodyskusji zawartej w drugim akapicie tekstu, czyli pozorowanie sporu przy faktycznej zgodności poglądów."
        },
        "max_points": 1,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "3.1) analizuje i definiuje [...] znaczenia słów."
          }
        ]
      }
    },
    "MPO-P1_1P-192_zadanie_6": {
      "question_id": "MPO-P1_1P-192_zadanie_6",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_1"
      ],
      "question_text": "Podanym wypowiedzeniom A-C przyporządkuj funkcję, jaką każde z nich pełni w tekście. Podaj odpowiedź, przypisując do liter A, B, C odpowiednie numery funkcji (1-5).\n\nWypowiedzenia:\nA. Można wszakże przyjąć również znaną zasadę przypisywaną Niccolo Machiavellemu i głoszącą: „cel uświęca środki”.\nB. Dyskusja to pozornie także rozmowa, dialog, ale przecież wyraźnie inny niż konwersacja.\nC. Zwróćmy więc uwagę na to, że słowa ,,dyskusja\" używamy na co dzień w różnych znaczeniach.\n\nFunkcje w tekście:\n1. Określenie problemu.\n2. Odpowiedź na postawione pytanie.\n3. Zasygnalizowanie rozwinięcia omawianego wątku.\n4. Przywołanie autorytetu w celu uzasadnienia własnych poglądów.\n5. Podsumowanie rozważań.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": {
          "A": "4",
          "B": "1",
          "C": "3"
        },
        "example_answers": [
          "A - 4, B - 1, C - 3"
        ],
        "statement_evaluations": [],
        "scoring_rules": {
          "scoring_summary": "2 punkty za trzy poprawne przyporządkowania. 1 punkt za dwa poprawne przyporządkowania. 0 punktów w pozostałych przypadkach.",
          "evaluation_rules": [
            {
              "rule_id": "matching_rule",
              "description": "Ocena poprawności przyporządkowania funkcji do wypowiedzeń.",
              "element_max_points_contribution": 2,
              "scoring_levels": [
                {
                  "condition_or_level_description": "Trzy poprawne przyporządkowania.",
                  "score_impact": 2
                },
                {
                  "condition_or_level_description": "Dwa poprawne przyporządkowania.",
                  "score_impact": 1
                },
                {
                  "condition_or_level_description": "Mniej niż dwa poprawne przyporządkowania.",
                  "score_impact": 0
                }
              ]
            }
          ],
          "overall_guidance_for_llm": "Należy sprawdzić, czy odpowiedzi zgadzają się z kluczem: A-4, B-1, C-3 i przyznać punkty zgodnie ze schematem."
        },
        "max_points": 2,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.4) [...] rozpoznaje zastosowane [...] środki językowe [...]."
          }
        ]
      }
    },
    "MPO-P1_1P-192_zadanie_7": {
      "question_id": "MPO-P1_1P-192_zadanie_7",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2"
      ],
      "question_text": "Podaj dwa słowa klucze istotne dla odczytania sensu całego tekstu Ryszarda Koziołka i wyjaśnij, jaka jest zależność między nimi.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Słowa-klucze: historia, powieść historyczna. Zależność: Historia opisuje to, co rzeczywiste i jednostkowe, podczas gdy powieść historyczna, choć czerpie z historii, zajmuje się tym, co możliwe i ogólne, uzupełniając luki w wiedzy historycznej fikcją.",
          "Słowa-klucze: przeszłość, literatura. Zależność: Literatura (w tym powieść historyczna) stanowi odpowiedź na paraliżujące brzemię przeszłości, oferując jej terapeutyczną reinterpretację, która może \"krzepić serca\"."
        ],
        "statement_evaluations": [],
        "scoring_rules": {
          "scoring_summary": "2 punkty za podanie dwóch poprawnych słów-kluczy oraz wyjaśnienie zależności między nimi. 1 punkt za podanie tylko dwóch poprawnych słów-kluczy. 0 punktów w pozostałych przypadkach.",
          "evaluation_rules": null,
          "overall_guidance_for_llm": "Słowa klucze powinny odnosić się do centralnych pojęć tekstu, jak historia, powieść, literatura, fikcja. Wyjaśnienie zależności musi być zgodne z wywodem Ryszarda Koziołka."
        },
        "max_points": 2,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "3.1) analizuje i definiuje [...] znaczenia słów."
          }
        ]
      }
    },
    "MPO-P1_1P-192_zadanie_8": {
      "question_id": "MPO-P1_1P-192_zadanie_8",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2"
      ],
      "question_text": "Z podanych pytań (a-f) wybierz te, na które odpowiedzi znajdują się we wskazanych akapitach tekstu, i wpisz oznaczenia literowe tych pytań przy odpowiednim numerze akapitu. Każdemu akapitowi przyporządkuj jedno pytanie.\n\nPytania:\na) Jakie były przyczyny rozwoju powieści historycznej?\nb) Z czego wynika uzdrawiające znaczenie Trylogii Henryka Sienkiewicza?\nc) Jaki typ narracji zastosował Henryk Sienkiewicz w Trylogii?\nd) Dlaczego Sienkiewicz umieścił akcję swoich powieści w XVII wieku?\ne) Dlaczego wielkie wydarzenia historyczne inspirowały twórców literatury?\nf) Jaką rolę odgrywała fikcja literacka w ukazywaniu historii?\n\nAkapity do przyporządkowania:\n- Akapit 3.\n- Akapit 4.\n- Akapit 6.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": {
          "Akapit 3": "f",
          "Akapit 4": "b",
          "Akapit 6": "d"
        },
        "example_answers": [
          "Akapit 3 - f, Akapit 4 - b, Akapit 6 - d"
        ],
        "statement_evaluations": [],
        "scoring_rules": {
          "scoring_summary": "2 punkty za poprawne przyporządkowanie trzech pytań. 1 punkt za poprawne przyporządkowanie dwóch pytań. 0 punktów w pozostałych przypadkach.",
          "evaluation_rules": [
            {
              "rule_id": "matching_rule",
              "description": "Ocena poprawności przyporządkowania pytań do akapitów.",
              "element_max_points_contribution": 2,
              "scoring_levels": [
                {
                  "condition_or_level_description": "Trzy poprawne przyporządkowania.",
                  "score_impact": 2
                },
                {
                  "condition_or_level_description": "Dwa poprawne przyporządkowania.",
                  "score_impact": 1
                },
                {
                  "condition_or_level_description": "Mniej niż dwa poprawne przyporządkowania.",
                  "score_impact": 0
                }
              ]
            }
          ],
          "overall_guidance_for_llm": "Należy sprawdzić, czy odpowiedzi zgadzają się z kluczem: Akapit 3 - f, Akapit 4 - b, Akapit 6 - d i przyznać punkty zgodnie ze schematem."
        },
        "max_points": 2,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.1) odczytuje sens całego tekstu [...] oraz wydzielonych przez siebie fragmentów [...]."
          }
        ]
      }
    },
    "MPO-P1_1P-192_zadanie_9": {
      "question_id": "MPO-P1_1P-192_zadanie_9",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2"
      ],
      "question_text": "Uzupełnij tabelę. Wybierz dwie cechy powieści historycznych Waltera Scotta lub Aleksandra Dumasa, o których mowa w tekście Ryszarda Koziołka, i każdą z nich zilustruj przykładem (postać, sytuacja, wydarzenie) ze znanej Ci powieści Henryka Sienkiewicza.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Cecha 1: koloryt lokalny / rekonstrukcja obrazu epoki. Tytuł: Krzyżacy. Przykład: Opis obyczajów rycerskich, np. pasowanie na rycerza, uczta na zamku w Malborku; ukazanie historycznej bitwy pod Grunwaldem.\nCecha 2: fabuła przygodowa na tle historii. Tytuł: Potop. Przykład: Pojedynek Kmicica z Wołodyjowskim, porwanie księcia Bogusława przez Kmicica, obrona Jasnej Góry - wątki przygodowe osadzone w realiach potopu szwedzkiego.",
          "Cecha 1: przygodowa fabuła na tle historii sekretnej (romanse, wojny, szpiedzy). Tytuł: Quo vadis. Przykład: Miłość Winicjusza i Ligii na tle prześladowań chrześcijan i pożaru Rzymu za czasów Nerona.\nCecha 2: szczegółowa rekonstrukcja obrazu epoki. Tytuł: Quo vadis. Przykład: Opis życia patrycjuszy rzymskich, np. uczta u Petroniusza, przedstawienie autentycznych postaci historycznych jak Neron czy Petroniusz."
        ],
        "statement_evaluations": [],
        "scoring_rules": {
          "scoring_summary": "2 punkty za poprawne uzupełnienie dwóch wierszy tabeli (cecha, tytuł, przykład). 1 punkt za poprawne uzupełnienie jednego wiersza.",
          "evaluation_rules": null,
          "overall_guidance_for_llm": "Należy sprawdzić, czy wskazana cecha pochodzi z tekstu Koziołka, czy podano tytuł powieści Sienkiewicza i czy przykład jest trafny i ilustruje daną cechę. Zdający może odwołać się do dowolnej powieści Sienkiewicza, również spoza podstawy programowej."
        },
        "max_points": 2,
        "external_context_required": "Znajomość powieści Henryka Sienkiewicza.",
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.1) odczytuje sens całego tekstu [...] oraz wydzielonych przez siebie fragmentów [...]."
          },
          {
            "general_requirements": "II. Analiza i interpretacja tekstów kultury.",
            "specific_requirements": "Zdający zna teksty literackie i inne teksty kultury[...]. (III etap edukacyjny)"
          }
        ]
      }
    },
    "MPO-P1_1P-192_zadanie_10_a": {
      "question_id": "MPO-P1_1P-192_zadanie_10_a",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_3"
      ],
      "question_text": "Podaj autora i tytuł utworu, z którego pochodzi podany fragment.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": "Autor: Adam Mickiewicz, Tytuł: Pan Tadeusz",
        "example_answers": [
          "Adam Mickiewicz, Pan Tadeusz"
        ],
        "statement_evaluations": [],
        "scoring_rules": {
          "scoring_summary": "1 punkt za poprawne podanie autora i tytułu. 0 punktów w innym przypadku.",
          "evaluation_rules": null,
          "overall_guidance_for_llm": "Wymagane jest podanie zarówno autora, jak i tytułu. Błąd w imieniu autora lub niepełna odpowiedź skutkuje 0 punktami."
        },
        "max_points": 1,
        "external_context_required": null,
        "exam_requirements": [
          {
            "general_requirements": "II. Analiza i interpretacja tekstów kultury.",
            "specific_requirements": "Zdający zna teksty literackie i inne teksty kultury wskazane przez nauczyciela."
          }
        ]
      }
    },
    "MPO-P1_1P-192_zadanie_10_b": {
      "question_id": "MPO-P1_1P-192_zadanie_10_b",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2",
        "MPO-P1_1P-192_context_3"
      ],
      "question_text": "Odwołując się do całego utworu, z którego pochodzi powyższy fragment, uzasadnij myśl sformułowaną w tekście Ryszarda Koziołka, że w polskiej literaturze ważne jest tworzenie obrazu klęski przezwyciężonej.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "W \"Panu Tadeuszu\" motyw klęski przezwyciężonej jest kluczowy. Choć utwór opisuje schyłek Rzeczypospolitej szlacheckiej i nostalgię za utraconą ojczyzną, kończy się optymistyczną wizją przyszłości związaną z nadejściem wojsk napoleońskich i nadzieją na odzyskanie niepodległości. Zakończenie sporu rodów Sopliców i Horeszków oraz wspólna walka z Moskalami symbolizują zjednoczenie narodu w obliczu zagrożenia i możliwość przezwyciężenia wewnętrznych i zewnętrznych klęsk, co \"krzepi serca\" i daje nadzieję.",
          "Tworzenie obrazu klęski przezwyciężonej, jak w \"Panu Tadeuszu\", miało na celu podtrzymywanie ducha narodowego w czasach niewoli. Poemat ukazuje, że nawet po klęskach (rozbiory, upadek powstania) możliwe jest zjednoczenie (zgoda rodów) i walka o wolność, co daje nadzieję na ostateczne zwycięstwo i odrodzenie Polski. Koncert Jankiela jest tego symbolicznym wyrazem."
        ],
        "statement_evaluations": [],
        "scoring_rules": {
          "scoring_summary": "1 punkt za poprawne uzasadnienie na podstawie całego utworu. 0 punktów w innym przypadku.",
          "evaluation_rules": null,
          "overall_guidance_for_llm": "Odpowiedź jest oceniana na 0 punktów, jeśli odpowiedź w zadaniu 10a była niepoprawna. Uzasadnienie musi odnosić się do całości \"Pana Tadeusza\" i poprawnie łączyć treść utworu z tezą Koziołka o \"klęsce przezwyciężonej\"."
        },
        "max_points": 1,
        "external_context_required": "Znajomość całego utworu \"Pan Tadeusz\" Adama Mickiewicza.",
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.2) [...] odczytuje zawarte w odbieranych tekstach informacje zarówno jawne, jak i ukryte [...]."
          },
          {
            "general_requirements": "II. Analiza i interpretacja tekstów kultury.",
            "specific_requirements": "Zdający zna teksty literackie i inne teksty kultury wskazane przez nauczyciela."
          }
        ]
      }
    },
    "MPO-P1_1P-192_zadanie_11": {
      "question_id": "MPO-P1_1P-192_zadanie_11",
      "category": "matura_język_polski",
      "question_type": "open_text",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2"
      ],
      "question_text": "Ryszard Koziołek w swoim tekście łączy różne style językowe. Podaj nazwę dwóch z nich i każdy zilustruj przykładem z tekstu.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "Styl naukowy, np. \"Zwrócił na to uwagę Arystoteles, kiedy pisał w „Poetyce” o wyższości poezji nad historią\". Styl potoczny, np. \"nie da się żyć, mając nieustannie takie brzemię historii na barkach\".",
          "Styl publicystyczny, np. \"Sienkiewicz używa literatury, aby zaaplikować czytelnikowi upojną używkę\". Styl artystyczny (poetycki), np. \"rozkołysać fantazje skarłowaciałe przez życie w niewoli\"."
        ],
        "statement_evaluations": [],
        "scoring_rules": {
          "scoring_summary": "2 punkty za podanie nazwy dwóch stylów i zilustrowanie każdego z nich poprawnym przykładem. 1 punkt za podanie nazwy jednego stylu i poprawnego przykładu. 0 punktów w pozostałych przypadkach.",
          "evaluation_rules": null,
          "overall_guidance_for_llm": "Należy ocenić, czy zdający poprawnie rozpoznał i nazwał style (np. naukowy, potoczny, publicystyczny, artystyczny) oraz czy podane cytaty z tekstu Koziołka są trafnymi ilustracjami tych stylów."
        },
        "max_points": 2,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.4) [...] rozpoznaje zastosowane [...] środki językowe [...]."
          }
        ]
      }
    },
    "MPO-P1_1P-192_zadanie_12": {
      "question_id": "MPO-P1_1P-192_zadanie_12",
      "category": "matura_język_polski",
      "question_type": "open_summary",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_2"
      ],
      "question_text": "Napisz streszczenie tekstu Ryszarda Koziołka Szkopuł i koniektura liczące 40-60 słów.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [
          "W tekście „Szkopuł i koniektura” Koziołek omawia zależności między historią a powieścią historyczną. Odwołując się do Arystotelesa, autor określa historię jako opis tego, co rzeczywiste, a powieść jako domenę fikcji i tego, co możliwe. Na przykładzie twórczości Sienkiewicza wskazuje na terapeutyczną funkcję prozy historycznej w kształtowaniu świadomości Polaków."
        ],
        "statement_evaluations": [],
        "scoring_rules": {
          "scoring_summary": "Punktacja od 0 do 3 punktów, zależnie od jakości streszczenia. 3 punkty: streszczenie oddaje temat i kluczowe tezy tekstu, jest logiczne, zwięzłe i utrzymane w limicie słów. 2 punkty: oddaje temat i tezy, ale ma zaburzenia spójności lub poziomu uogólnienia. 1 punkt: oddaje temat i tezy, ale ma zaburzenia zarówno spójności, jak i poziomu uogólnienia.",
          "evaluation_rules": null,
          "overall_guidance_for_llm": "Oceń, czy streszczenie (40-60 słów) poprawnie identyfikuje główny temat tekstu (relacja historia vs. powieść historyczna) i kluczowe argumenty autora (rola fikcji, funkcja terapeutyczna literatury, przykład Sienkiewicza). Zwróć uwagę na logikę, zwięzłość i poziom uogólnienia."
        },
        "max_points": 3,
        "external_context_required": null,
        "exam_requirements": [
          {
            "general_requirements": "I. Odbiór wypowiedzi i wykorzystanie zawartych w nich informacji.",
            "specific_requirements": "1.5) wyróżnia argumenty, kluczowe pojęcia i twierdzenia w tekście argumentacyjnym, dokonuje jego logicznego streszczenia."
          },
          {
            "general_requirements": "III. Tworzenie wypowiedzi.",
            "specific_requirements": "1.7) wykonuje różne działania na tekście cudzym ([...] streszcza [...])."
          }
        ]
      }
    },
    "MPO-P1_1P-192_zadanie_13_1": {
      "question_id": "MPO-P1_1P-192_zadanie_13_1",
      "category": "matura_język_polski",
      "question_type": "open_essay",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_4"
      ],
      "question_text": "Czym dla człowieka może być wolność? Rozważ problem i uzasadnij swoje zdanie, odwołując się do fragmentu Dziadów cz. III, całego dramatu Adama Mickiewicza oraz wybranego tekstu kultury. Twoja praca powinna liczyć co najmniej 250 słów.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [],
        "statement_evaluations": [],
        "scoring_rules": {
          "scoring_summary": "Praca oceniana jest w 8 kryteriach na łącznie 50 punktów:\nA. Sformułowanie stanowiska (0-6 pkt)\nB. Uzasadnienie stanowiska (0-18 pkt)\nC. Poprawność rzeczowa (0-4 pkt)\nD. Kompozycja (0-6 pkt)\nE. Spójność (0-2 pkt)\nF. Styl (0-4 pkt)\nG. Poprawność językowa (0-6 pkt)\nH. Poprawność zapisu (0-4 pkt)",
          "evaluation_rules": null,
          "overall_guidance_for_llm": "Oceniając pracę, należy zwrócić uwagę na adekwatność postawionej tezy do problemu wolności. Uzasadnienie musi być trafne, szerokie (odwołanie do fragmentu, całości 'Dziadów cz. III' i innego tekstu kultury) i pogłębione. Praca musi mieć co najmniej 250 słów (w przeciwnym razie punkty tylko za A, B, C). Błąd kardynalny (np. rażąca pomyłka dotycząca treści 'Dziadów') dyskwalifikuje pracę (0 punktów)."
        },
        "max_points": 50,
        "external_context_required": "Znajomość całego dramatu \"Dziady cz. III\" Adama Mickiewicza oraz wybranego przez zdającego tekstu kultury.",
        "exam_requirements": [
          {
            "general_requirements": "II. Analiza i interpretacja tekstów kultury.",
            "specific_requirements": "3.3) porównuje funkcjonowanie tych samych motywów w różnych utworach literackich."
          },
          {
            "general_requirements": "III. Tworzenie wypowiedzi.",
            "specific_requirements": "1.1) tworzy dłuższy tekst pisany [...] (rozprawka) [...] zgodnie z podstawowymi regułami jego organizacji, przestrzegając zasad spójności znaczeniowej i logicznej;"
          },
          {
            "general_requirements": "III. Tworzenie wypowiedzi.",
            "specific_requirements": "1.3) tworzy samodzielną wypowiedź argumentacyjną według podstawowych zasad logiki i retoryki (stawia tezę lub hipotezę, dobiera argumenty, porządkuje je, hierarchizuje, [...] podsumowuje, dobiera przykłady ilustrujące wywód myślowy, przeprowadza prawidłowe wnioskowanie)."
          }
        ]
      }
    },
    "MPO-P1_1P-192_zadanie_13_2": {
      "question_id": "MPO-P1_1P-192_zadanie_13_2",
      "category": "matura_język_polski",
      "question_type": "open_poetry_interpretation",
      "origin_source_id": "MPO-P1_1P-192",
      "context_ids": [
        "MPO-P1_1P-192_context_5"
      ],
      "question_text": "Zinterpretuj podany utwór. Postaw tezę interpretacyjną i ją uzasadnij. Twoja praca powinna liczyć co najmniej 250 słów.",
      "generated_by": "Gemini Pro 2.5 Preview",
      "generation_date": "2025-06-14T20:39:18Z",
      "choices": [],
      "answer": {
        "correct_answer": null,
        "example_answers": [],
        "statement_evaluations": [],
        "scoring_rules": {
          "scoring_summary": "Praca oceniana jest w 8 kryteriach na łącznie 50 punktów:\nA. Koncepcja interpretacyjna (0-9 pkt)\nB. Uzasadnienie tezy (0-15 pkt)\nC. Poprawność rzeczowa (0-4 pkt)\nD. Zamysł kompozycyjny (0-6 pkt)\nE. Spójność lokalna (0-2 pkt)\nF. Styl tekstu (0-4 pkt)\nG. Poprawność językowa (0-6 pkt)\nH. Poprawność zapisu (0-4 pkt)",
          "evaluation_rules": null,
          "overall_guidance_for_llm": "Oceniając pracę, należy sprawdzić, czy koncepcja interpretacyjna jest spójna i niesprzeczna z utworem. Uzasadnienie musi wynikać z analizy tekstu i może być pogłębione przez konteksty. Proste streszczenie wiersza nie jest interpretacją. Praca musi mieć co najmniej 250 słów (w przeciwnym razie punkty tylko za A, B, C). Błąd kardynalny dyskwalifikuje pracę (0 punktów)."
        },
        "max_points": 50,
        "external_context_required": "Opcjonalnie: znajomość kontekstów (np. biograficznego, filozoficznego, historycznoliterackiego) w celu pogłębienia interpretacji.",
        "exam_requirements": [
          {
            "general_requirements": "II. Analiza i interpretacja tekstów kultury.",
            "specific_requirements": "1.2) określa problematykę utworu;"
          },
          {
            "general_requirements": "II. Analiza i interpretacja tekstów kultury.",
            "specific_requirements": "3.2) wykorzystuje w interpretacji utworu konteksty [...];"
          },
          {
            "general_requirements": "III. Tworzenie wypowiedzi.",
            "specific_requirements": "1.1) tworzy dłuższy tekst pisany [...] (interpretacja tekstu poetyckiego) [...] zgodnie z podstawowymi regułami jego organizacji, przestrzegając zasad spójności znaczeniowej i logicznej;"
          }
        ]
      }
    }
  }
}
